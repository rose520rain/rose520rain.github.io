<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content=""><title>太上三官宝经 | 紫府修行阁</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="https://unpkg.com/normalize.css"><link rel="stylesheet" type="text/css" href="https://unpkg.com/purecss/build/pure-min.css"><link rel="stylesheet" type="text/css" href="https://unpkg.com/purecss/build/grids-responsive-min.css"><link rel="stylesheet" href="https://unpkg.com/font-awesome@4.7.0/css/font-awesome.min.css"><script type="text/javascript" src="https://unpkg.com/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><script type="text/javascript" src="https://unpkg.com/clipboard/dist/clipboard.min.js"></script><script type="text/javascript" src="https://unpkg.com/toastr/build/toastr.min.js"></script><link rel="stylesheet" href="https://unpkg.com/toastr/build/toastr.min.css"><meta name="generator" content="Hexo 7.3.0"></head><body><div class="body_container"><div id="header"><div class="site-name"><h1 class="hidden">太上三官宝经</h1><a id="logo" href="/.">紫府修行阁</a><p class="description">南宫紫府 无无上道</p></div><div id="nav-menu"><a class="current" href="/."><i class="fa fa-home"> 首页</i></a><a href="/categories/"><i class="fa fa-th-list"> 分类</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">太上三官宝经</h1><div class="post-meta">2025-01-06</div><div class="post-content"><p>净心神咒</p>
<p>太上台星 应变无停 驱邪缚魅 保命护身</p>
<p>智能明净 心神安宁　三魂永久 魄无丧倾</p>
<p>净口神咒</p>
<p>丹朱口神 吐秽除氛 舌神正伦 通命养神</p>
<p>罗千齿神 却邪卫真 喉神火贲 炁神引津</p>
<p>心神丹元 令我通真 思神炼液 道炁长存</p>
<p>净身神咒</p>
<p>灵宝天尊 安慰身形 弟子魂魄 五脏玄冥</p>
<p>青龙白虎 队仗纷纭 朱雀玄武 侍卫我真</p>
<p>安土地咒</p>
<p>元始安镇 普告万灵 岳渎真官 土地只灵</p>
<p>左社右稷 不得妄惊 回向正道 内外澄清</p>
<p>各安方位 备守家庭 太上有命 搜捕邪精</p>
<p>护法神王 保卫诵经 归依大道 元亨利贞</p>
<p>净天地神咒</p>
<p>天地自然 秽炁分散 洞中玄虚 晃朗太元</p>
<p>八方威神 使我自然　灵寳符命　普告九天</p>
<p>干啰怛那 洞罡太玄 斩妖缚邪 杀鬼万千</p>
<p>中山神咒 元始玉文 持诵一遍 却病延年</p>
<p>按行五岳 八海知闻 魔王束首 侍卫我轩</p>
<p>凶秽消散 道炁常存</p>
<p>祝香咒</p>
<p>道由心学 心假香傅 香焚玉炉 心存帝前</p>
<p>真灵下盼 仙旆临轩 令臣关告 迳达九天</p>
<p>金光神咒</p>
<p>天地玄宗 万炁本根 广修亿劫 证我神通</p>
<p>三界内外 惟道独尊 体有金光 覆映吾身</p>
<p>视之不见 听之不闻 包罗天地 养育群生</p>
<p>诵持万遍 身有光明 三界侍卫 五帝司迎</p>
<p>万神朝礼 役使雷霆 鬼妖丧胆 精怪忘形</p>
<p>内有霹历 雷神隐名 洞慧交彻 五炁腾腾</p>
<p>金光速现 覆护真人</p>
<p>开经偈</p>
<p>寂寂至无宗 虚峙劫仞阿 豁落洞玄文</p>
<p>谁测此幽遐 一入大乘路 孰计年劫多</p>
<p>不生亦不灭 欲生因莲花 超凌三界途</p>
<p>慈心解世罗 真人无上德 世世为仙家</p>
<p>稽首皈依天地水 三官大帝慈悲主</p>
<p>神功妙德不思议 谨运一心皈命礼</p>
<p>上元天官宝诰 志心皈命礼</p>
<p>玄都元阳紫微宫中。部三十六曹。偕九千万众。考较大千世界之内。录籍十方国土之中。福被万灵。主众生善恶之籍。恩覃三界。致诸仙升降之私。除无妄之灾。解释宿殃。脱生死之趣。救拔幽苦。群生是赖。蠢动咸康。大悲大愿。大圣大慈。上元九炁赐福天官。曜灵元阳大帝紫微帝君。</p>
<p>中元地官宝诰 志心皈命礼</p>
<p>青灵洞阳。北都宫中。部四十二曹。偕九千万众。主管三界十方九地。掌握五岳八极四维。吐纳阴阳。核男女善恶青黑之籍。慈育天地。考众生录籍祸福之名。法源浩大而能离九幽。浩劫垂光而能消万罪。群生父母。存没沾恩。大悲大愿。大圣大慈。中元七炁赦罪地官。洞灵青虚大帝。青灵帝君</p>
<p>下元水官宝诰 志心皈命礼</p>
<p>旸谷洞元。青灵宫中。部四十二曹。偕九千万众。掌管江河水帝万灵之事。水灾大会。劫数之期。正一法王。掌长夜死魂鬼神之籍。无为教主。录众生功过罪福之由。上解天灾。度业满之灵。下济幽扃。分人鬼之道。存亡俱泰。力济无穷。大悲大愿。大圣大慈。下元五炁解厄水官。金灵洞阴大帝。旸谷帝君</p>
<p>火官宝诰 志心皈命礼</p>
<p>干元四品。考较火官。运扶干健。德合离明。居太阳丹天之中。统左府注生之籍。盛德在火。炎帝持衡。功参佐于三元。气运行于四月。驾赤龙而行南陆。照明荧惑之宫。烛朱陵而显丹台。焕赫文昌之运。辉辉朗耀。炳炳照临。大悲大愿。大圣大慈。赤皇上品。三炁火官。炎帝真君。洞阳大帝。南丹纪寿天尊。</p>
<p>太上三元赐福赦罪解厄消灾延生保命妙经</p>
<p>尔时救苦大仙。在大罗天上。九炁紫微天宫。上白道君曰。集会三元。天地水官。三界四府众圣曹官。考较司同诸仙众讲说经法。救拔众生。放大光明。照见天下万国九州之地。江河湖海之内阎浮世界之中。受苦众生。造恶非善。广结冤雠。多行不足。财交不 明。不敬天地。日月三光。呵风骂雨。欺神灭像。瞒天昧地。亵渎圣贤。不敬父母。伯叔六亲。奸盗邪淫。不忠不孝。非礼非义。断绝往来恩路。不敬五谷。秽污蹭践。不行正道。大斗小称。明瞒暗骗。横言曲语。白口咒诅。怨天恨地。不恤己身。不修片善。天不容。地不载。致生恶毒。多起瘟痉。多招讼非。轻重难逃。故作事因。得此通报。恶难临身。无处解释。于是救苦大仙。端蔺上告。三元天官曰。善哉善哉。此等 众 生。遭刑苦难。若有善男信女。皈依 三元齐戒。 三年圆满。发心转诵此经。三五十遍。千五百遍。踊跃忏悔。悔过愆尤。道君曰。即有天官赐福。地官赦罪。水官解厄。于是告下。三元天尊，即驾五色祥云。行九炁清风。至都会府。云台山上。放大亳光。广大慧力。无边法显。济民救苦。福应万灵。诸天升降。除无妄之灾。解有雠之愆。赐千祥之福。脱九厄之难。离三途之苦。痴蠢康泰。削去原罪。拔除冤根。永消愆尤。父母存亡。沾恩离苦。四生六道。饿鬼穷魂。孤魂野鬼。九玄七祖。未离地狱之中。存亡众生。钮械枷锁。囹圄闭塞。于是地官至七月十五日。即与狱囚地狱受苦众生。除罪薄，灭恶根。削死名。上生籍。已去提。未去提。已提至、未提至。已结证。未结证。已发觉。未发觉。咸赦除之。地官曰。五刑十恶等罪。永不赦除。天尊言。（齿＋页）（齿＋赞）龃龉。蛇牙虎口。心如锥刀。恶毒之人。鬼眼鬼心。多计巧言。唝瞒痴愚。蠢子何知。割他肉不念他贫。只念己富。肥家润身。使心用心。返累己身。心根结成。罪根难灭。贪财利己。天雷霹雳。瘟气流传。缠害身体。冤愆相并并及子孙。于是救苦大仙。再告天官。天官曰。转诵此经。至满千遍。大作踊跃。悔过愆尤。断恶修善。即有地官赦罪。所有恶孽愆尤。俱一赦除。心心忐忑。尽一皈正。恍恍惚惚。耳目心定。神魂安静。精神复旧。罪灭福生。无量功德。其福无边。道君曰。世界众生。招瘟惹灾。毒气流行。众生染着。皆是造恶非善。冤雠相并。致生恶疾。淹延未愈。若诵此经。病即痊愈。若诵经者。至端阳中元之日。即有三元追回行瘟等众。考较轻重等罪。俱一赦除。水官曰。世间夫妇。命犯孤辰寡宿。刑害绝嗣。皆是前生不施。今生受之。若有善男信女。晨夕好静。沐浴烧香。燃灯诵经。修齐布施。悔过愆尤。使生端正有相之男。聪明富贵之子。声振五湖四海。宿世今生。故作误为。谋财负命。今世为儿。取命化财。女人妊娠。三朝五日。不行分娩。或在身儿亡。生下儿亡。三六九岁儿亡。十二五岁儿亡。一日一夜。万死万生。俱是冤愆相临。化身化财。骗协财物。化为畜生。若有善男信女。发心施财。齐戒沭浴。转诵此经。悔过愆尤。即使愆尤永释。人鬼分离。产生无难。母子双全。关煞无刑。生育成人。利益双亲。经力弘深。祈福福至。禳祸祸消。天尊言。雠人冰泮。冤家债主。自消自灭。孤魂等众。九玄七祖。四生六道。轮回生死。出离地狱，即往东极天界。救苦门庭。救苦地上好修行。只有天堂无地狱。阎王一见。不敢高声。童子夜叉。擎拳拱手。牛头马面。总尽皈依。一十八重地狱。狱狱逍遥。三十三天天宫。宫宫自在。超生天堂之境。即无地狱之声。出离地狱。永离苦难。径往人天。超生净土。快乐无量。一去一来。无罣无碍。水官曰。天下众生。星辰不顺。运限迟留。凶曜冲并。多生疾病。或瘟病相侵。或痢疾疮毒相侵。或肿毒疥癞相侵。气候喉癀相侵。咽喉风毒相侵。泄泻风痰相侵。祖冢瘟气相侵。住基风水相侵。邪师败圣相侵。火眼痨瘵相侵。吐血蛊毒相侵。白口咒诅相侵。刀兵火盗相侵。水渰癫狂相侵。吊颈枷锁相侵。秽门闭涨相侵。年月日时不利相侵。斫伐坛庙树木相侵。挖坑动土相侵。开基开沼相侵。添新换旧相侵。修前整后相侵。疟疾疹疾相侵。瘟灾瘟气相侵。官符口舌相侵。致生恶病来缠。众生染着。至于丧亡。若诵此经。即使恶疾不缠。吉星拥护。凶曜退散。万祸冰消。千祥云集。经通天界。福临人间。天尊言。天下众生。江河湖海。舟航商贾。风波汹涌。惊惶忧惧。若诵此经。皈依 天地水官。水府众圣。即使风恬浪静。水途安妥。舟航稳载。绳缆坚牢。所谋顺遂。诸圣拥护。万神赐福于是天尊而说偈曰</p>
<p>九杰青天上 日月星斗真</p>
<p>天地水官帝 云雷电鼓随</p>
<p>金童执华播 玉女捧香花</p>
<p>五色祥云内 放出白毫光</p>
<p>照一切天下 显身救众生</p>
<p>庆云祥烟护 拔离诸苦难</p>
<p>兴云布洪雨 驱雷掣电行</p>
<p>卷起扬尘土 神炁威猛烈</p>
<p>广大智能力 法显无边济</p>
<p>无极无量法 无量度众生</p>
<p>无极无量光 照出诸魂泉</p>
<p>一切冤家鬼 尽离地狱中</p>
<p>存亡诸聚生 一切离苦难</p>
<p>天尊说经已毕。若诵此经。随力见功。酌水献花。其福自应。家有此经。宅舍光明。灾难无侵。佩带此经。万神拥护。鬼祟永灭。心念不空。福力自然。神力扶持。随心应口。此经共计一千六百七十五字。字字真诠。句句消愆。行行灭罪。卷卷赐福。一切诸天上帝三界十方众圣。闻说此经。皆大欢喜。信受奉行。作礼而退。</p>
<p>太上元始天尊说三官宝号</p>
<p>尔时</p>
<p>元始天尊。在大罗天上。八景宫中。与诸天神王。日月星宿。上圣高真。无极圣众。说无上至真妙法。有一真人名曰赤脚大仙。越班而出。擎拳长跪。上白天尊曰。下界人民。或有水火刀兵。疾病生产。鬼魅精邪。天罗地纲。一切厄难。何由救免。天尊言。得道神仙。皆从三官保举。下方生人。但持三官宝号。能除厄难。悉皆消灭。吾今受汝。下世流传。人间看诵经者。得福无量。消一切厄。即说宝号曰</p>
<p>北极玄穹 紫微帝庭 泰山岱岳 水国清冷</p>
<p>纲维三界 统御万灵 三元较籍 善恶攸分</p>
<p>齐戒礼诵 无愿不成 消灾赦罪 请福延生</p>
<p>至真妙道 功德无边 大悲大愿 大圣大慈</p>
<p>上元一品 赐福天官 紫微大帝 中元二品</p>
<p>赦罪地官 青虚大帝 下元三品 解厄水官</p>
<p>洞阴大帝 三元主宰 三百六十 感应天尊</p>
<p>女青真人 考较曹官</p>
<p>尔时赤脚大仙。与诸天神王。真仙人众。闻说宝号。皆大欢喜。作礼而退。信受奉行。</p>
<p>三官总诰 志心皈命礼</p>
<p>唯三圣人。乃一太极。普受浩劫家之命。鼎膺无量品之褒。紫微清虚洞阴。总领功过。赐福赦罪解厄。溥济存亡。道冠诸天。恩覃三界。大悲大愿。大圣人慈。三元三品三官大帝。 三宫九府感应天尊。 （赞）三元拥护。万圣同明。赦罪解厄。消灾障功。德广无边。福寿增延。赐福降吉祥。 三官赦罪天尊。</p>
</div><div class="tags"></div><div class="post-nav"><a class="pre" href="/2025/01/06/%E4%B9%9D%E5%A4%A9%E5%BA%94%E5%85%83%E9%9B%B7%E5%A3%B0%E6%99%AE%E5%8C%96%E5%A4%A9%E5%B0%8A%E7%8E%89%E6%9E%A2%E5%AE%9D%E7%BB%8F/">九天应元雷声普化天尊玉枢宝经</a><a class="next" href="/2025/01/06/%E7%8E%89%E7%9A%87%E7%BB%8F/">玉皇经</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="http://example.com"/></form></div><div class="widget"><div class="author-info"><a class="info-avatar" href="/about/" title="关于"><img class="nofancybox" src="/img/dao.jpg"/></a><p>渭河岸边小小修行者.</p><a class="info-icon" href="https://twitter.com/username" title="Twitter" target="_blank" style="margin-inline:5px"> <i class="fa fa-twitter-square" style="margin-inline:5px"></i></a><a class="info-icon" href="mailto:admin@domain.com" title="Email" target="_blank" style="margin-inline:5px"> <i class="fa fa-envelope-square" style="margin-inline:5px"></i></a><a class="info-icon" href="https://github.com/rose520rain" title="Github" target="_blank" style="margin-inline:5px"> <i class="fa fa-github-square" style="margin-inline:5px"></i></a><a class="info-icon" href="/atom.xml" title="RSS" target="_blank" style="margin-inline:5px"> <i class="fa fa-rss-square" style="margin-inline:5px"></i></a></div></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/categories/%E7%BB%8F%E5%85%B8%E5%85%A5%E9%97%A8/">经典入门</a></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/2025/01/06/%E5%A4%AA%E4%B8%8A%E8%80%81%E5%90%9B%E8%AF%B4%E5%B8%B8%E6%B8%85%E9%9D%99%E7%BB%8F/">太上老君说常清静经</a></li><li class="post-list-item"><a class="post-list-link" href="/2025/01/06/%E5%9D%90%E5%BF%98%E8%AE%BA/">坐忘论</a></li><li class="post-list-item"><a class="post-list-link" href="/2025/01/06/%E4%B9%9D%E5%A4%A9%E5%BA%94%E5%85%83%E9%9B%B7%E5%A3%B0%E6%99%AE%E5%8C%96%E5%A4%A9%E5%B0%8A%E7%8E%89%E6%9E%A2%E5%AE%9D%E7%BB%8F/">九天应元雷声普化天尊玉枢宝经</a></li><li class="post-list-item"><a class="post-list-link" href="/2025/01/06/%E5%A4%AA%E4%B8%8A%E4%B8%89%E5%AE%98%E5%AE%9D%E7%BB%8F/">太上三官宝经</a></li><li class="post-list-item"><a class="post-list-link" href="/2025/01/06/%E7%8E%89%E7%9A%87%E7%BB%8F/">玉皇经</a></li><li class="post-list-item"><a class="post-list-link" href="/2025/01/06/%E5%85%83%E5%A7%8B%E7%84%A1%E9%87%8F%E5%BA%A6%E4%BA%BA%E4%B8%8A%E5%93%81%E5%A6%99%E7%B6%93/">元始無量度人上品妙經</a></li><li class="post-list-item"><a class="post-list-link" href="/2025/01/06/%E5%A4%AA%E4%B8%8A%E8%80%81%E5%90%9B%E5%86%85%E8%A7%82%E7%BB%8F/">太上老君内观经</a></li><li class="post-list-item"><a class="post-list-link" href="/2025/01/06/%E6%B4%9E%E7%8E%84%E7%81%B5%E5%AE%9D%E5%AE%9A%E8%A7%82%E7%BB%8F/">洞玄灵宝定观经</a></li><li class="post-list-item"><a class="post-list-link" href="/2025/01/05/%E6%96%87%E6%98%8C%E5%B8%9D%E5%90%9B%E9%98%B4%E9%AA%98%E6%96%87/">文昌帝君阴骘文</a></li><li class="post-list-item"><a class="post-list-link" href="/2025/01/05/%E9%BB%84%E5%B8%9D%E9%98%B4%E7%AC%A6%E7%BB%8F/">黄帝阴符经</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2025 <a href="/." rel="nofollow">紫府修行阁.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=1.0.0" async></script><script type="text/javascript" src="https://unpkg.com/@fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=1.0.0" async></script><link rel="stylesheet" type="text/css" href="https://unpkg.com/@fancyapps/fancybox/dist/jquery.fancybox.min.css"><script type="text/javascript" src="/js/copycode.js?v=1.0.0" successtext="复制成功！"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>