<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content=""><title>元始無量度人上品妙經 | 紫府修行阁</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="https://unpkg.com/normalize.css"><link rel="stylesheet" type="text/css" href="https://unpkg.com/purecss/build/pure-min.css"><link rel="stylesheet" type="text/css" href="https://unpkg.com/purecss/build/grids-responsive-min.css"><link rel="stylesheet" href="https://unpkg.com/font-awesome@4.7.0/css/font-awesome.min.css"><script type="text/javascript" src="https://unpkg.com/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><script type="text/javascript" src="https://unpkg.com/clipboard/dist/clipboard.min.js"></script><script type="text/javascript" src="https://unpkg.com/toastr/build/toastr.min.js"></script><link rel="stylesheet" href="https://unpkg.com/toastr/build/toastr.min.css"><meta name="generator" content="Hexo 7.3.0"></head><body><div class="body_container"><div id="header"><div class="site-name"><h1 class="hidden">元始無量度人上品妙經</h1><a id="logo" href="/.">紫府修行阁</a><p class="description">南宫紫府 无无上道</p></div><div id="nav-menu"><a class="current" href="/."><i class="fa fa-home"> 首页</i></a><a href="/categories/"><i class="fa fa-th-list"> 分类</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">元始無量度人上品妙經</h1><div class="post-meta">2025-01-06</div><div class="post-content"><p>道言：</p>
<p>　　昔于始青天中，碧落空歌，大浮黎土。受元始度人，无量上品，元始天尊，当说是经。周回十过，以召十方，始当诣座。天真大神，上圣高尊，妙行真人，无鞅数众，乘空而来。飞云丹霄，绿舆琼轮，羽盖垂荫。流精玉光，五色郁勃，洞焕太空。七日七夜。诸天日月，星宿璇玑，玉衡停轮，神风静默，山海藏云，天无浮翳，四气朗清。一国地土，山川林木，缅平一等，无复高下，土皆做碧玉，无有异色。众真侍座，元始天尊，悬座空浮于五色狮子之上。</p>
<p>　　说经一遍，诸天大圣同时称善，是时一国男女聋病，耳皆开聪。</p>
<p>　　说经二遍，盲者目明。</p>
<p>　　说经三遍，喑者能言。</p>
<p>　　说经四遍，跛疴积逮，皆能起行。</p>
<p>　　说经五遍，久病痼疾，一时复形。</p>
<p>　　说经六遍，白发反黑，齿落更生。</p>
<p>　　说经七遍，老者反壮，少者皆强。</p>
<p>　　说经八遍，妇人怀妊，鸟兽含胎，已生未生，皆得生成。</p>
<p>　　说经九遍，地藏发泄，金玉露形。</p>
<p>　　说经十遍，枯骨更生，皆起成人。</p>
<p>　　是时，一国是男是女，莫不倾心，皆受护渡，咸得长生。</p>
<p>　　道言：</p>
<p>　　是时，元始天尊，</p>
<p>　　说经一遍，东方无极无量品至真大神，无鞅之众浮空而至。</p>
<p>　　说经二遍，南方无极无量品至真大神，无鞅之众浮空而至。</p>
<p>　　说经三遍，西方无极无量品至真大神，无鞅之众浮空而至。</p>
<p>　　说经四遍，北方无极无量品至真大神，无鞅之众浮空而至。</p>
<p>　　说经五遍，东北无极无量品至真大神，无鞅之众浮空而至。</p>
<p>　　说经六遍，东南无极无量品至真大神，无鞅之众浮空而至。</p>
<p>　　说经七遍，西南无极无量品至真大神，无鞅之众浮空而至。</p>
<p>　　说经八遍，西北无极无量品至真大神，无鞅之众浮空而至。</p>
<p>　　说经九遍，上方无极无量品至真大神，无鞅之众浮空而至。</p>
<p>　　说经十遍，下方无极无量品至真大神，无鞅之众浮空而至。</p>
<p>　　十遍周竟，十方无极天真大神一时同至。</p>
<p>　　一国男女，倾心归仰，来者有如细雨密雾。无鞅之众，迮国一半，土皆偏陷，非可禁止。于是元始，悬一宝珠，大如黍米，在空玄之中，去地五丈。元始登引天真大神，上圣高尊，妙行真人，十方无极至真大神，无鞅数众，俱入宝珠之中。天人仰看，惟见勃勃，从珠口中入，既入珠口，不知所在。国人廓散，地还平正，无复欹陷。元始即于宝珠之内，说经都竟，众真监度，以授于我。当此之时，喜庆难言，法事粗悉，诸天复位，倏欻之间，寂无遗响。是时天人，遇值经法，普得济度。全其本年，无有中伤，倾土归仰，咸行善心，不杀不害，不嫉不妒，不淫不盗，不贪不欲，不憎不缀，言无华绮，口无恶声，齐同慈爱，异骨成亲，国安民丰，欣乐太平。</p>
<p>　　经始出，教一国以道，预有志心，宗奉礼敬，皆得度世。</p>
<p>　　道言：</p>
<p>　　元始天尊，说经中所言，并是诸天上帝内名、隐韵之音，亦是魔王内讳、百灵之隐名也，非世上之常辞。上圣已成真人，通玄究微，能悉其章。</p>
<p>　　诵之十过，诸天遥唱，万帝设礼，河海静默，山岳藏云，日月停景，璇玑不行，群魔束形，鬼精灭爽，回尸起死，白骨成人。</p>
<p>　　至学之士，诵之十过，则五帝侍卫，三界稽首，魔精丧眼，鬼妖灭爽，济度垂死，绝而得生。</p>
<p>　　所以尔者学士，秽气未消，体未洞真，召制十方，威未制天，政德可伏御地祇，束缚魔灵，但却死而不能更生，轻诵此章，身则被殃，供养尊礼，门户兴隆，世世昌炽，与善因缘，万灾不干，神明护门。斯经尊妙，独步玉京，度人无量，为万道之宗，巍巍大梵，德难可胜。</p>
<p>　　道言：</p>
<p>　　凡诵是经十过，诸天齐到，亿曾万祖，幽魂苦爽，皆即受度，上升朱宫。格皆九年，受化更生，得为贵人。而好学至经，功满德就，皆得神仙，飞升金阙，游宴玉京也。上学之士，修诵是经，皆即受度，飞升南宫。世人受诵，则延寿长年，后皆得作尸解之道，魂神暂灭，不经地狱，即得返形，游行太空。此经微妙，普渡无穷，一切天人，莫不受庆，无量之福，生死蒙惠，上天所宝，不传下世，至士斋金宝，效心盟天而传。轻泄漏慢，殃及九祖，长役鬼官。</p>
<p>　　侍经五帝，玉童玉女，各二十四人，营卫神文，保护受经者身。</p>
<p>　　道言：</p>
<p>　　正月长斋，诵咏是经。为上世亡魂，断地逮役，上南宫。七月长斋，诵咏是经，身得神仙，诸天书名，黄箓白简，削死上生。十月长斋，诵咏是经，为国王帝主，君臣父子，安镇国祚，保天长存，世世不绝，常为人君，安镇其方，民称太平。八节之日，诵咏是经，得为九宫真人。本命之日，诵咏是经，魂神澄正，万气长存。不经苦恼，身有光明。三界侍卫，五帝司迎，万神朝礼，名书上天，功满德就，飞升上清。</p>
<p>　　道言：</p>
<p>　　行道之日，皆当香汤沐浴，斋戒入室，东向叩齿三十二通，上闻三十二天，心拜三十二过，闭目静思：身坐青黄白三色云气之中，内外翁冥，有青龙白虎，朱雀玄武，狮子白鹤，罗列左右，日月照明，洞焕室内，项生圆象，光映十方，如此分明。</p>
<p>　　密咒曰：无上玄元，太上道君，召出臣身中，三五功曹，左右官者，侍香玉童，传言玉女，五帝值符，值日香官，各三十二人，辟启所言，今日吉庆，长斋清堂，修行至经，无量度人，愿所启上彻，径御无上三十二天元始上帝至尊几前。</p>
<p>　　毕，引气三十二过，东向诵经。</p>
<p>元 始 洞 玄 灵 宝 本 章</p>
<p>　　上品妙首。十回度人。百魔隐韵。离合自然。混洞赤文。无无上真。</p>
<p>　　元始祖劫。化生诸天。开朗三景。是为天根。上气复祖。唯道为身。</p>
<p>　　五丈开廓。普殖神灵。无文不光。无文不明。无文不立。无文不成。</p>
<p>　　无文不度。无文不生。是为大梵。天中之天。郁罗萧台。玉山上京。</p>
<p>　　上极无上。大罗玉清。渺渺劫仞。若存若亡。三华离便。大有妙庭。</p>
<p>　　金阙玉房。森罗净沾。大行梵气。周回十方。</p>
<p>　　中有度人不死之神。中有南极长生之君。</p>
<p>　　中有度世司马大神。中有好生韩君丈人。</p>
<p>　　中有南上司命司录。延寿益算度厄尊神。</p>
<p>　　回骸起死。无量度人。今日校录。诸天临轩。</p>
<p>　　东方无极飞天神王长生大圣无量度人。</p>
<p>　　南方无极飞天神王长生大圣无量度人。</p>
<p>　　西方无极飞天神王长生大圣无量度人。</p>
<p>　　北方无极飞天神王长生大圣无量度人。</p>
<p>　　东北无极飞天神王长生大圣无量度人。</p>
<p>　　东南无极飞天神王长生大圣无量度人。</p>
<p>　　西南无极飞天神王长生大圣无量度人。</p>
<p>　　西北无极飞天神王长生大圣无量度人。</p>
<p>　　上方无极飞天神王长生大圣无量度人。</p>
<p>　　下方无极飞天神王长生大圣无量度人。</p>
<p>　　十方至真，飞天神王，长生度世，无量大神。并乘飞云，丹舆绿辇，羽盖琼轮，骖驾朱凤，五色玄龙，建九色之节，十绝灵旛，前啸九凤，齐唱后吹，八鸾同鸣，狮子白鹤，啸歌邕邕，五老启送，群仙翼辕，亿乘万骑，浮空而来，倾光回驾，监真度生，诸天丞相，南昌上宫，韩司主录，监生大神，执箓把籍，齐到帝前，随所应度，严校诸天，普告三界，无极神乡，泉曲之府，北都罗酆，三官九署，十二河源，上解祖考，亿劫种亲，疾除罪簿，落灭恶根，不得拘留，逼合鬼群，元始符命，时刻升迁，北都寒池，部卫形魂，制魔保举，度品南宫，死魂受炼，仙化成人，生身受度，劫劫长存，随劫轮转，与天齐年，永度三途，五苦八难，超凌三界，逍遥上清，上清之天，天帝玉真，无色之境梵行。</p>
<p>　　东方八天</p>
<p>　　太皇黄曾天，帝郁鉴玉明</p>
<p>　　太明玉完天，帝须阿那田</p>
<p>　　清明何童天，帝元育齐京</p>
<p>　　玄胎平育天，帝刘度内鲜</p>
<p>　　元明文举天，帝丑法轮</p>
<p>　　上明七曜摩夷天，帝恬憓延</p>
<p>　　虞无越衡天，帝正定光</p>
<p>　　太极蒙翳天，帝曲育九昌</p>
<p>　　南方八天</p>
<p>　　赤明和阳天，帝理禁上真</p>
<p>　　玄明恭华天，帝空谣丑音</p>
<p>　　耀明宗飘天，帝重光明</p>
<p>　　竺落皇笳天，帝摩夷妙辩</p>
<p>　　虚明堂曜天，帝阿加娄生</p>
<p>　　观明端靖天，帝郁密罗千</p>
<p>　　玄明恭庆天，帝龙罗菩提</p>
<p>　　太焕极瑶天，帝宛离无延</p>
<p>　　西方八天</p>
<p>　　元载孔升天，帝开真定光</p>
<p>　　太安皇崖天，帝婆罗阿贪</p>
<p>　　显定极风天，帝招真童</p>
<p>　　始皇孝芒天帝，萨罗娄王</p>
<p>　　太皇翁重浮容天，帝闵巴狂</p>
<p>　　无思江由天，帝明梵光</p>
<p>　　上楪阮乐天，帝勃勃蓝</p>
<p>　　无极昙誓天，帝飘弩穹隆</p>
<p>　　北方八天</p>
<p>　　皓庭霄度天，帝慧觉昏</p>
<p>　　渊通元洞天，帝梵行观生</p>
<p>　　太文翰宠妙成天，帝那育丑瑛</p>
<p>　　太素秀乐禁上天，帝龙罗觉长</p>
<p>　　太虚无上常容天，帝总监鬼神</p>
<p>　　太虚玉隆腾圣天，帝眇眇行元</p>
<p>　　龙变梵度天，帝运上玄玄</p>
<p>　　太极平育贾弈天，帝大择法门</p>
<p>　　三十二天。三十二帝。诸天隐讳。诸天隐名。天中空洞。自然灵章。</p>
<p>　　诸天隐韵。天中之音。天中之尊。天中之神。天中大魔。天中之灵。</p>
<p>　　九和十合。变化上清。无量之奥。深不可详。敷落神真。普度天人。</p>
<p>　　今日欣庆。受度历关。</p>
<p>　　诸天请灭三恶，斩绝地根，飞度五户，名列太玄，魔王监举，无拘天门。东斗主算，西斗记名，北斗落死，南斗上升，中斗大魁，总监众灵。青帝护魂，白帝侍魄，赤帝养气，黑帝通血，黄帝中主，万神无越。</p>
<p>　　青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担刃。五帝大魔，万神之宗。飞行鼓从，总领鬼兵，麾幢鼓节，游观太空，自号赫奕，诸天齐功。</p>
<p>　　上天度人，严摄北酆，神公受命，普扫不祥，八威吐毒，猛马四张，天丁前驱，大帅仗旛，掷火万里，流铃八冲，敢有干试，拒遏上真，金钺前戮，巨天后刑，屠割鬼爽，风火无停，千千截首，万万翦形，魔无干犯，鬼无祅精。</p>
<p>　　三官北酆，明检鬼营，不得容隐，金马驿程，普告无穷，万神咸听，三界五帝，列言上清。</p>
<p>　　元洞玉历，龙汉延康，渺渺亿劫，浑沌之中，上无复色，下无复渊，风泽洞虚，金刚乘天，天上天下，无幽无冥，无形无影，无极无穷，溟涬大梵，寥廓无光，赤明开图，运度自然，元始安镇，敷落五篇，赤书玉字，八威龙文，保制劫运，使天长存，梵气弥罗，万梵开张，元纲流演，三十二天，轮转无色，周回十方，旋斗历箕，回度五常，三十五分，总气上元，八景冥合，气入玄玄，玄中太皇，上帝高真，泛景太霞，啸咏洞章，金真朗郁，流响云营，玉音摄气，灵风聚烟，紫虚郁秀，辅翼万仙，千和万合，自然成真。真中有神，长生大君，无英公子，白元尊神，太一司命，桃康合延，执符把箓，保命生根，上游上清，出入华房，八冥之内，细微之中，下镇人身，泥丸绛宫，中理五气，混合百神，十转回灵，万气齐仙，仙道贵生，无量度人。</p>
<p>　　上开八门，飞天法轮，罪福禁戒，宿命因缘，普受开度，死魂生身，身得受生，上闻诸天，诸天之上，各有生门，中有空洞，谣歌之章，魔王灵篇，辞参高真。</p>
<p>　　第一欲界飞空之音</p>
<p>　　人道渺渺。仙道莽莽。鬼道乐兮。当人生门。仙道贵生。鬼道贵终。</p>
<p>　　仙道常自吉。鬼道常自凶。高上清灵爽。悲歌朗太空。</p>
<p>　　唯愿仙道成。不愿人道穷。</p>
<p>　　北都泉曲府。中有万鬼群。但欲遏人算。断绝人命门。</p>
<p>　　阿人歌洞章。以摄北罗酆。束诵祅魔精。斩馘六鬼锋。</p>
<p>　　诸天气荡荡。我道日兴隆。</p>
<p>　　第二色界魔王之音章</p>
<p>　　落落高张。明气四骞。梵行诸天。周回十方。无量大神。皆由我身。</p>
<p>　　我有洞章。万遍成仙。仙道贵度。鬼道相连。天地渺莽。秽气氛氛。</p>
<p>　　三界乐兮。过之长存。身度我界。体入自然。此时乐兮。皆由我恩。</p>
<p>　　龙汉荡荡。何能别真。我界难度。故作洞文。变化飞空。以试尔身。</p>
<p>　　成败懈退。度者几人。笑尔不度。故为歌首。</p>
<p>　　第三色界魔王歌曰</p>
<p>　　三界之上。眇眇大罗。上无色根。云层峨峨。唯有元始。浩劫之家。</p>
<p>　　部制我界。统乘玄都。有过我界。深入玉虚。我位上王。匡御众魔。</p>
<p>　　空中万变。秽气纷葩。保真者少。迷惑者多。仙道难固。鬼道易邪。</p>
<p>　　人道者心。谅不由他。仙道贵实。人道贵华。</p>
<p>　　尔不乐仙道。三界那得过。其欲转五道。我当复奈何。</p>
<p>　　此三界之上，飞空之中魔王歌音，音参洞章。诵之百遍，名度南宫；诵之千遍，魔王保迎；万遍道备，飞升太空，过度三界，位登仙公，有闻灵音，魔王敬形，敕制地祇，侍卫送迎，拔出地户，五苦八难，七祖升迁，永离鬼官，魂度朱陵，受炼更生，是谓无量，普渡无穷。</p>
<p>　　有秘上天文，诸天所共崇，泄慢堕地狱，祸及七祖翁。</p>
<p>　　道言：</p>
<p>　　此二章并是诸天上帝，及灵魔王隐秘之音，皆是大梵之言，非世上常辞，言无韵丽，曲无华宛，故谓玄奥，难可寻详。上天所宝，秘于玄都，紫微上宫，依玄科四万劫一传，若有至人，斋金宝质，心依旧格，告盟十天，然后而付焉。</p>
<p>　　道言：</p>
<p>　　夫天地运度，亦有否终；日月五星，亦有亏盈；至圣神人，亦有休否；末学之夫，亦有疾伤。凡有此灾，同气皆当，齐心修斋，六时行香，十遍转经，福德立降，消诸不祥，无量之文，普渡无穷。</p>
<p>　　道言：</p>
<p>　　夫末学道浅，或仙品未充，运应灭度，身经太阴，临过之时，同学至人，为其行香，诵经十过，以度尸形如法，魂神迳上南宫，随其学功，计日而得更生，转轮不灭，便得神仙。</p>
<p>　　道言：夫天地运终，亦当修斋，行香诵经；星宿错度，日月失昏，亦当修斋，行香诵经；四时失度，阴阳不调，亦当修斋，行香诵经；国主有灾，兵革四兴，亦当修斋，行香诵经；疫毒流行，兆民死伤，亦当修斋，行香诵经；师友命过，亦当修斋，行香诵经。夫戒斋诵经，功德甚重，上消天灾，保镇帝王，下禳毒害，以度兆民，生死受赖，其福难胜，故曰无量，普渡天人。</p>
<p>　　道言：</p>
<p>　　凡有是经，能为天地，帝主兆民，行是功德。有灾之日，发心修斋，烧香诵经十过，皆诸天记名，万神侍卫，右别至人，克得为圣君金阙之臣。诸天记人功过，毫分无失，天中魔王，亦保举尔身得道者，乃洞明至言也。</p>
<p>　　诸天中大梵隐语无量音，道君撰</p>
<p>元 始 灵 书 上 篇</p>
<p>　　东方八天</p>
<p>　　广生高映。觉元洞虚。应玄九真。化交肇图。文灵运构。宗范玄都。</p>
<p>　　感变总括。威昭自成。绿岑迁景。皇道含明。天琳耀耀。气晶育魂。</p>
<p>　　融罗负立。圆英隐旻。期巨神包。洪纲告宁。</p>
<p>　　南方八天</p>
<p>　　章炎通泛。坚敷澄宗。虚象玄华。龙阳舞穹。微正霄艳。渊太凝冲。</p>
<p>　　元关三纽。大梵飞空。隐觉龙益。天伦庆呈。神户缠络。真元散精。</p>
<p>　　净握冥照。回合升迁。导骞宴云。灵应腾天。</p>
<p>　　西方八天</p>
<p>　　刚泽微控。阴峻孤仪。贯气明素。宸洞开微。周化幽应。澄辉帝台。</p>
<p>　　平遐挹虚。恢茂童池。结飙临育。丽无散开。阳通百六。沉芒隐阶。</p>
<p>　　幽廓冥默。真峰会灵。坚丕顺道。告命骞林。</p>
<p>　　北方八天</p>
<p>　　龙安洞变。纯阳隐玄。方本还气。象伏高员。神变惠允。解炼灵根。</p>
<p>　　赤精纯道。城号威尊。利云友常。亿仞中丘。郁成琼垒。谣音庆流。</p>
<p>　　受位玉室。大宪通幽。玄章焕落。纲轮乃周。</p>
<p>元 始 灵 书 中 篇 道 君 撰</p>
<p>　　东方八天</p>
<p>　　亶娄阿荟。无恕观音。须延明首。法揽菩昙。稼那阿奕。忽诃流吟。</p>
<p>　　华都曲丽。鲜菩育臻。答落大梵。散烟庆云。飞洒玉都。明魔上门。</p>
<p>　　无行上首。回蹠流玄。阿陀龙罗。四象吁员。</p>
<p>　　南方八天</p>
<p>　　南阎洞浮。玉眸诜诜。梵形落空。九灵推前。泽落菩台。绿罗大千。</p>
<p>　　眇莽九丑。韶谣缘邅。云上九都。飞生自骞。那育郁馥。摩罗法轮。</p>
<p>　　霟持无镜。揽姿运容。馥朗廓奕。神缨自宫。</p>
<p>　　西方八天</p>
<p>　　刀利禅猷。婆泥咎通。宛薮涤色。太眇之堂。流罗梵明。景蔚萧嵎。</p>
<p>　　易邈无寂。宛首少都。阿鉴郁竺。华莫延由。九开自辩。阿那品首。</p>
<p>　　无量扶盖。扶罗合神。玉诞长桑。柏空度仙。</p>
<p>　　北方八天</p>
<p>　　玃无自首。九日导乾。坤母东覆。形摄上玄。陀罗育邈。眇气合云。</p>
<p>　　飞天大丑。总监上天。沙陀劫量。龙汉瑛鲜。碧落浮黎。空歌保珍。</p>
<p>　　恶奕无品。洞妙自真。元梵恢漠。幽寂度人。</p>
<p>　　道言：</p>
<p>　　此诸天中，大梵隐语，无量之音，旧文字皆广长一丈。天真皇人，昔书其文，以为正音。</p>
<p>　　有知其音能斋而诵之者，诸天皆遣飞天神王下观其身，书其功勤，上奏诸天，万神明礼，地祇侍门，大勋魔王，保举上仙，道备克得，游行三界，升入金门。</p>
<p>　　此音无所不辟，无所不禳，无所不度，无所不成，天真自然之音也，故诵之致飞天，下观上帝谣唱，万神朝礼，三界侍轩，群祅束手，鬼精自亡，琳琅振响，十方肃清，河海静默，山岳吞烟，万灵振伏，招集群仙，天无氛秽，地无妖尘，冥慧洞真，大量玄玄也。</p>
<p>元 始 灵 书 下 篇 天 真 皇 人 撰</p>
<p>　　东方八天</p>
<p>　　森角储云。九魂炼晶。枳默窥玦。浮枚臼存。鹿几阳房。碧提质回。</p>
<p>　　池滇党负。趾逭谒势。忝章变瑜。兰泮璧环。亢滂野生。极中昆清。</p>
<p>　　曜展洞涸。寂无眇凝。素荷虚罗。皇达元灵。</p>
<p>　　南方八天</p>
<p>　　炎镀绰堂。太逍谣隅。历遐荐漪。周扃加图。披峣蹊躆。觚坛浑都。</p>
<p>　　戢芸荼炫。井欺持蒲。掌维迮仪。奕洸琅璀。扁屡益但。幽微毕雷。</p>
<p>　　涓湟实东。赤曜丛稽。玉玄演候。柏渠至规。</p>
<p>　　西方八天</p>
<p>　　镐正左适。婆泥煞灵。悲昭均疆。洎南磛魁。静夷损光。混元觉缘。</p>
<p>　　道守岑遥。绵徵知宣。太灵淹漠。昺和卢随。哲京常华。墟咸坚沙。</p>
<p>　　栗铎黜株。会衍球裴。卓云青府。页睹般基。</p>
<p>　　北方八天</p>
<p>　　洼孩蒙甘。翠宇九兰。萧勾连兴。龙汾神关。沟沦沉魔。豁蛮祈通。</p>
<p>　　玄寥亢息。无知肆明。莽修吉夕。馥坛时畎。汤长敷昌。匪庸谨济。</p>
<p>　　朝康堲宽。秘法侈宣。广帝理生。卫肇宏人。</p>
<p>　　天真皇人，梵气玄辽，天宝自然，八合之音，主治世会，地垒洪泽，变灾厄难，诵咏之者，禳辟妖祥，清静道气，无不宁也，地官奉书，百灵敬畏，神朱写文，服佩明验，施之于至学，不宣于下俗也。</p>
<p>　　太极真人颂</p>
<p>　　神云焕层虚。梵罗屯碧霄。元始九龙驾。皇人按青駋。灵光集万真。</p>
<p>　　珠景开阳寥。出示灵宝篇。福德由是招。洞玄隐高严。玉音泛云璈。</p>
<p>　　无量匪得思。道海生波涛。法义同涓流。滋植成嘉苗。用以拯饥穷。</p>
<p>　　教兴卫中朝。帝尊寿亿年。太平灭兵刀。稽首望玉宸。灵华散金毫。</p>
</div><div class="tags"></div><div class="post-nav"><a class="pre" href="/2025/01/06/%E7%8E%89%E7%9A%87%E7%BB%8F/">玉皇经</a><a class="next" href="/2025/01/06/%E5%A4%AA%E4%B8%8A%E8%80%81%E5%90%9B%E5%86%85%E8%A7%82%E7%BB%8F/">太上老君内观经</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="http://example.com"/></form></div><div class="widget"><div class="author-info"><a class="info-avatar" href="/about/" title="关于"><img class="nofancybox" src="/img/avatar.png"/></a><p>渭河岸边小小修行者.</p><a class="info-icon" href="https://twitter.com/username" title="Twitter" target="_blank" style="margin-inline:5px"> <i class="fa fa-twitter-square" style="margin-inline:5px"></i></a><a class="info-icon" href="mailto:admin@domain.com" title="Email" target="_blank" style="margin-inline:5px"> <i class="fa fa-envelope-square" style="margin-inline:5px"></i></a><a class="info-icon" href="https://github.com/username" title="Github" target="_blank" style="margin-inline:5px"> <i class="fa fa-github-square" style="margin-inline:5px"></i></a><a class="info-icon" href="/atom.xml" title="RSS" target="_blank" style="margin-inline:5px"> <i class="fa fa-rss-square" style="margin-inline:5px"></i></a></div></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/categories/%E7%BB%8F%E5%85%B8%E5%85%A5%E9%97%A8/">经典入门</a></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/2025/01/06/%E7%8E%89%E7%9A%87%E7%BB%8F/">玉皇经</a></li><li class="post-list-item"><a class="post-list-link" href="/2025/01/06/%E5%85%83%E5%A7%8B%E7%84%A1%E9%87%8F%E5%BA%A6%E4%BA%BA%E4%B8%8A%E5%93%81%E5%A6%99%E7%B6%93/">元始無量度人上品妙經</a></li><li class="post-list-item"><a class="post-list-link" href="/2025/01/06/%E5%A4%AA%E4%B8%8A%E8%80%81%E5%90%9B%E5%86%85%E8%A7%82%E7%BB%8F/">太上老君内观经</a></li><li class="post-list-item"><a class="post-list-link" href="/2025/01/06/%E6%B4%9E%E7%8E%84%E7%81%B5%E5%AE%9D%E5%AE%9A%E8%A7%82%E7%BB%8F/">洞玄灵宝定观经</a></li><li class="post-list-item"><a class="post-list-link" href="/2025/01/05/%E6%96%87%E6%98%8C%E5%B8%9D%E5%90%9B%E9%98%B4%E9%AA%98%E6%96%87/">文昌帝君阴骘文</a></li><li class="post-list-item"><a class="post-list-link" href="/2025/01/05/%E9%BB%84%E5%B8%9D%E9%98%B4%E7%AC%A6%E7%BB%8F/">黄帝阴符经</a></li><li class="post-list-item"><a class="post-list-link" href="/2025/01/04/%E5%A4%AA%E4%B8%8A%E6%84%9F%E5%BA%94%E7%AF%87/">太上感应篇</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2025 <a href="/." rel="nofollow">紫府修行阁.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=1.0.0" async></script><script type="text/javascript" src="https://unpkg.com/@fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=1.0.0" async></script><link rel="stylesheet" type="text/css" href="https://unpkg.com/@fancyapps/fancybox/dist/jquery.fancybox.min.css"><script type="text/javascript" src="/js/copycode.js?v=1.0.0" successtext="复制成功！"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>